
	Pääserveri

	Tärkein verkon kone on pääserveri, joka pyörii Linuxin päällä
	hoitaen internet-reititystä, intranet-sivua, DNS-palvelua, tarjoten
	telnet/ssh-yhteyksiä ja mahd. muita palveluja. Aliverkko liitetään
	koaksiaalikaapelilla verkkokortista. Tarpeen vaatiessa voidaan
	aliverkkoa joutua jakamaan segmentteihin reitittimillä tai reitit-
	tävillä koneilla.

	Käyttäjätunnukset

	Jokaiselle käyttäjälle tehdään tunnari pääserverille. Tunnarilla
	pääsee kirjautumaan pääkoneelle verkko- yms. käyttöä varten
	pääteyhteydellä. Mahdollinen verkkoäänestys tapahtuu myös tunnaria
	käyttämällä.

	DNS-serveri ja IP:t

	Pääserverille pyritään virittämään intranetin ensisijainen nimi-
	palvelu, jolla verkon koneille annetaan nimet. Selkeyden vuoksi
	koneen nimi voisi olla sama kuin käyttäjätunnus. Pääserverin IP
	on 10.0.0.1 ja muut numeroidaan siitä eteenpäin. 

	IP-reititys ja internet

	Pääserverissä on kiinni 55k motu, jonka liikenne ohjataan ip
	masqueradella aliverkkoon. Yhteys "ilmaiseen" palveluun, jatkuvasti
	tai tarvittaessa auki. Aliverkon koneista pääsee normaalisti
	nettiin, kunhan säädöt ovat kohdallaan. Internetin nimiselvitys
	tapahtuu palveluntarjoajan kautta ja laitetaan koneille toissijai-
	seksi DNS-serveriksi.

	http, ftp yms.

	Pääkone serveroi partyn intranet-sivua. Kaikilla TCP/IP-koneilla
	on mahdollisuus tarjota http-, ftp- ja vastaavia palveluita, kuten
	nfs ja telnet yms. Huom! Koneilta waren jakelu on parempi hoitaa
	ftp:n kuin jaetun levyn kautta, että saavutetaan käyttisriippu-
	mattomuus.

	Wintous

	TCP/IP-verkossa voi pyöriä sulassa sovussa myös Windows-verkko.
	Mahdollisesti tarvitaan erillinen serveri yhteydenpitoon tai sitten
	Wintous-liikennettä voidaan ohjailla pääserveriltä Samban avulla.

	Pääte- ja sarjayhteydet

	Yleiseen käyttöön pitää olla ainakin pari päätettä/konetta. Näillä
	saa yhteyden suoraan pääserveriin jossa voi käyttää Linux-shelliä.
	Verkkokortittomille koneille (etupäässä Amiga) voidaan tarjota
	samanlaisia pääteyhteyksiä. Tarpeen vaatiessa ja mielenkiinnon
	riittäessä voidaan yrittää tarjota myös PPP/SLIP-yhteyksiä.

	Intranet-sivu
	
	Manu ahkerana poikana pyöräyttänee partylle intranet-sivun, jolla
	tiedotetaan deadlineistä, kompoista, tuloksista, verkkoasioista
	jne. Verkkoasioissa olisi hyödyllistä tiedottaa eri servereistä
	ja niiltä löytyvistä hakemistoista/wareista. Verkon asennusohjeet
	Wintoussiin, Linuxiin ja Amigaan olisivat kiva plussa.


                                      10.0.0.2  10.0.0.3
                                       -----     -----
                                      |     |   |     |
                                      |kone1|   |kone2|
                                      |     |   |     |
                                       -----     -----
                      -----   ethernet   |         |
                     |     |-----------------------------> lähiverkko
               modem | pää |  sarja1
   internet <--------| ser-|-----------------------
                     | veri|  sarja2               |
                     |     |-------------          |
                      -----              |         |
                     10.0.0.1          -----     -----
                                      |     |   |     |
                                      |pääte|   |kone3|
                                      |     |   |     |
                                       -----     -----
                                        n/a     10.0.0.4
