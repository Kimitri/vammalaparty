+++
title = "Tietoa Vammala Partystä"
[menu.main]
name = "Tietoa"
weight = 2

+++
## Mikä on Vammala Party

Vammala Party on Vammalan alueella järjestettävien demo- ja peliskenetapahtumien yleinen nimi. Jotta meininki ei kuitenkaan menisi liian kuivaksi tai kävijät tylsistyisi kuoliaaksi, tapahtuma järjestetään joka vuosi eri nimellä.

Vammala Party sai alkunsa Illon koululla järjestetystä Snap, Crackle & Pop -tapahtumasta, joka suosiollaan ylitti järjestäjien villeimmät unelmatkin (paikalle siis saapui jopa joku täysin ulkopuolinen). Tämä oli siis vuonna 1994. Tästä eteenpäin partyt on järjestetty joka vuosi paitsi 2002, eikä loppua toistaiseksi ainakaan ole näkyvissä.

Enemmän tietoa Vammalan demoskenen historiasta löydät [Vammalan skenehistoriikista](http://www.kameli.net/vammala/).

## Kuka on puuhailussa mukana

Vammala Partyä organisoi Vammala Party Organisaatio, joka koostuu pääasiallisesti Vammalan demoskenen kovimmista luista. Näistä luista mainittakoon erityisesti seuraavat henkilöt:

* Mikko Heinonen ([Pelikonepeijoonit](http://www.pelikonepeijoonit.net/), [L!T](http://www.kameli.net/lt/))
* Manu Pärssinen ([Pelikonepeijoonit](http://www.pelikonepeijoonit.net/), [Fit](http://www.kameli.net/fit/), [L!T](http://www.kameli.net/lt/))
* Markku Reunanen ([Fit](http://www.kameli.net/fit/), [L!T](http://www.kameli.net/lt/))

Heiltä saa tietoa tulevista Vammala Partyistä sekä hyviä vinkkejä esimerkiksi kaniinin voitelemiseen Mobil 1 Rally Formulalla.

Nykyään Vammala Party on kytkeytynyt hyvin vahvasti [Pelikonepeijooneihin.](http://www.pelikonepeijoonit.net/) Tämän myötä erilaiset pelikompot ja -koneet näyttelevät melko suurta osaa Vammala Partyissä.